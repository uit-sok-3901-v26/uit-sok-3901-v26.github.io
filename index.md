{% include navbar.html %}  {% include top-box.html %}


# Velkommen til emnet Mastergradsoppgave i samfunnsøkonomi med datavitenskap

Velkommen til masteroppgaven – deres avsluttende emne i masterprogrammet i samfunnsøkonomi med datavitenskap. Dette emnet markerer overgangen fra kursbasert undervisning til selvstendig akademisk arbeid, og stiller derfor høye krav til egeninnsats, struktur og faglig refleksjon.

Emnet har normalt **ingen forelesninger**. Arbeidet skjer i hovedsak gjennom selvstendig arbeid med oppgaven, kombinert med veiledning. Studentene har hovedansvaret for fremdrift, innhold og kvalitet i oppgaven, mens veileder(e) bidrar med faglig støtte, råd og kritiske innspill underveis i prosessen.

Som følge av økt bruk av AI-verktøy i akademisk arbeid er det innført oppdaterte retningslinjer for masteroppgaven. Disse endringene innebærer blant annet krav om minimum tre veiledninger, en obligatorisk skriftlig innlevering underveis i semesteret, samt muntlig eksamen i form av forsvar av oppgaven. Formålet med dette er å sikre at arbeidet er studentenes eget, og at vurderingen gir et helhetlig bilde av både prosess og sluttprodukt.

For generell veiledning om struktur, akademisk skriving og oppbygging av større arbeider anbefales det å se GitHub-siden til [SOK-3024 – Forskningsmetode og – formidling](https://uit-sok-3024-h25.github.io/index.html).

Link til universitetets siden [her](https://uit.no/utdanning/emner/emne?p_document_id=906284).

## Emneplan

| Tema                        | Tidspunkt              | Info      |
|----------------------------|------------------------|------------|
| Velkomstmøte               | 14. januar             | Gjennomgang av semesteret, forventninger og praktisk opplegg |
| Midtveispresentasjon       | 26. mars kl. 08:15–12:00 | **Obligatorisk arbeidskrav**. Avholdes på HHT |
| Skriftlig utkast           | 15. april              | **Obligatorisk arbeidskrav**. Innlevering av utkast |
| Avtalt veiledning          | Innen 1. mai           | **Obligatorisk arbeidskrav**. Minimum tre veiledninger |
| Masteroppgaveinnlevering | 15. mai kl. 14:00      |  |
| Avslutningsseremonien  | 2. juni      |  |
| Muntlig forsvar | Fastsettes individuelt | Uklar dato, mellom 1. juni til 19 juni  |



## Veiledningere og veileder

Hver oppgave tildeles én hovedveileder og én bi-veileder. Hovedveileder er studentenes primære kontaktperson og har hovedansvaret for den faglige oppfølgingen gjennom semesteret. Bi-veileder fungerer som en ekstra faglig sparringpartner, både for studenter og hovedveileder. Bi-veileder vil normalt ikke delta på møter med hovedveileder, men kan inviteres ved behov. Bi-veileder bør inviteres til første møte med hovedveilederen. 

Veiledningen er begrenset til maksimalt 30 timer per oppgave. Dette inkluderer veiledningsmøter, gjennomlesning av tekst og tilbakemeldinger på utkast. Timene inkluderer arbeid utført av bi-veileder. Samtidig er dette en ressurs studentene har krav på, og som bør brukes aktivt og planmessig. Det er et eksplisitt krav i emnet at studentene gjennomfører minst tre veiledninger i løpet av semesteret.

Det er studentenes ansvar å ta initiativ til veiledning. Dette innebærer å kontakte veileder(e), foreslå møtetidspunkt og sende relevant materiale i forkant av møter. Masteroppgaven er et selvstendig arbeid, og evnen til å strukturere eget arbeid og be om hjelp på riktig tidspunkt er en viktig del av læringsutbyttet.

Her er etiske rettningslinjer for veildeing [her](https://eur01.safelinks.protection.outlook.com/?url=https%3A%2F%2Fuit.no%2FContent%2F774486%2Fcache%3D1653643476000%2FOppdaterte%2520etiske%2520retningslinjer%2520for%2520veiledning%2520norsk.pdf&data=05%7C02%7Ceirik.e.heen%40uit.no%7Cd0176ba0a8eb4d9cca6508de4dd4b092%7C4e7f212d74db4563a57b8ae44ed05526%7C0%7C0%7C639033773045996182%7CUnknown%7CTWFpbGZsb3d8eyJFbXB0eU1hcGkiOnRydWUsIlYiOiIwLjAuMDAwMCIsIlAiOiJXaW4zMiIsIkFOIjoiTWFpbCIsIldUIjoyfQ%3D%3D%7C0%7C%7C%7C&sdata=fIxJGbTDrrfkswJuq3JQiGENxf55zW3s24jlhuNsxNQ%3D&reserved=0).  

### Veilederen kan hjelpe med:
- avgrensning av tema og problemstilling
- forslag til relevant litteratur
- økonomisk teori og modeller
- valg av metode og empirisk strategi
- struktur og oppbygning av oppgaven
- faglige svakheter i oppgaven, for eksempel:
  - teoretiske
  - empiriske
  - metodiske
  - språklige og strukturelle
 
### Veilederen har ikke ansvar for:
- følge opp fremdrift uten at dere selv tar initiativ
- sette eller håndheve personlige frister for dere

### Veilederen skal **ikke**:
- skrive tekst for dere
- fungere som korrekturleser
- gjøre analyser på deres vegne


## Obligatoriske krav

I dette emnet har dere noen obligatoriske krav dere må gjennomføre for å kunne levere inn oppgaven.
Disse er: 
  - Midveispresatasjon
  - Veiledninger (minimum 3)
  - Innlevering av utkast

### Midtveispresentasjon

På midtveispresantasjonen skal studenten(e) presantere prosjektene sine. Vi gjennomfører dette slik at dere kan få tilbakemelding av andre forskere eller studenter. Dere får også muligheten til å lytte på andre sine prosjekt.

### Obligatoriske veiledninger

Det er krav om **minimum tre veiledninger**, og disse må være gjennomført innen 1. mai slik at de kan registreres før innlevering.

### Skriftlig utkast

Det skal leveres inn et **skriftlig utkast** til oppgaven. Dette leveres normalt ca. tre uker etter midtveispresentasjonen.

Utkastet skal:
- vise tydelig progresjon
- inneholde problemstilling, metode og foreløpige analyser
- danne grunnlag for konkret tilbakemelding før sluttføring 


## Fagansvarlig
- [Eirik E. Heen](https://uit.no/ansatte/eirik.e.heen){:target="blank"} (fagansvarlig)
- Veiledere

## Konflikt eller problemer med veileder

Ved faglige eller praktiske problemer i veiledningsforholdet, ta kontakt med fagansvarlig **Eirik Heen**.

Studenter som har Eirik Heen som veileder kan i stedet ta kontakt med **Andrea Mannberg**.

## Administrative spørsmål

For henvendelser av administrative art send e-post til: <hhcampus@hjelp.uit.no>. Der får du hjelp av Handelshøgskolens administrasjon.


## Pensum  

Emnet har ingen fast pensum. Dere forventes selv å finne og bruke relevant vitenskapelig litteratur, tilpasset tema, metode og problemstilling.

## Innlevering av oppgave og muntlig forsvar

Masteroppgaven vurderes etter karakterskala A–F og består av et skriftlig arbeid og et muntlig forsvar.
Vurderingen er helhetlig og tar utgangspunkt i begge deler.

### Skriftlig oppgave
Dere skal levere inn oppgavene deres innen 15. Mai klokken 14:00. **Mer info kommer**


### Muntlig forsvar (kort forklart)
Det muntlige forsvaret består av:
- en kort presentasjon av oppgaven 
- deretter individuell utspørring/diskusjon med intern og ekstern sensor.
Formålet med det muntlige forsvaret er å:
- vurdere studentens forståelse av egne valg og løsninger
- avklare faglige og metodiske spørsmål
- dokumentere selvstendig faglig eierskap til arbeidet
I en tid med økt bruk av KI-verktøy fungerer det muntlige forsvaret også som en kvalitetssikring og et kvalitetsstempel på at masteroppgaven representerer studentens faktiske kompetanse og forståelse.

### Hvordan settes karakteren?
Karakteren settes ved det muntlige forsvaret og baseres på en samlet faglig vurdering av:
- det skriftlige arbeidet
- studentens evne til å forklare, begrunne og reflektere over oppgaven muntlig

Selv om karakteren formelt settes ved muntlig forsvar, er dette ikke en separat vurdering av muntlig prestasjon, men en helhetlig vurdering av masterarbeidet som helhet.

Et godt skriftlig arbeid kan ikke kompenseres av et godt muntlig forsvar alene, og omvendt.

